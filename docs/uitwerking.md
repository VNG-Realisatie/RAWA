---
layout: page-with-side-nav
date: 23-03-2022
title: "Uitwerking project"
---

# Uitwerking van het project

## Introductie tot Toegang en informatiebeveiliging
In de introductie worden de verschillende varianten van toegangs- en informatiebeveiliging zoals Attribute-, Role- en Policy Based Access (ABAC, RBAC, PBAC) kort geschetst. Tevens wordt aandacht gegeven aan de governance aspecten die een rol spelen bij de verschillende varianten. De introductie is [hier](./uitwerking/introductie/index.md) te vinden.

## Referentiearchitectuur
Voor het veilig werken met API's wordt een refrentiearchitectuur nagestreeft die gebaseerd is op een zogenaamde 'Zero trust' architectuur. Zero trust is het concept waarbij niets wordt vertrouwt – of het nu binnen of buiten de grenzen van de organisatie gebeurt – zonder eerst te controleren wie en wat verbinding probeert te maken. De beschrijving van de referentiearchitectuur het veilig werken met API's is [hier](./uitwerking/referentiearchitectuur/index.md) te vinden.

## Aanpassingen aan de GEMMA 
De GEMMA-referentiearchitectuur is de landelijke referentiearchitectuur voor gemeenten – een verzameling samenhangende kaders, richtlijnen, referentiemodellen en standaarden die gemeenten helpt bij het inrichten van hun informatievoorziening en hun processen. De GEMMA helpt gemeenten om ontwikkelingen waarbij IT een rol speelt in samenhang aan te sturen. De GEMMA zorgt daarnaast ook voor inzicht en overzicht, waarop bestuur en management besluitvorming kan baseren en helpt om de samenwerking tussen gemeenten onderling en met ketenpartners mogelijk te maken.

De GEMMA is een referentiearchitectuur en beschrijft een logische, generieke structuur die voor alle gemeenten toepasbaar is. Gemeenten verschillen qua organisatie-inrichting en visie van elkaar verschillen moeten ze de producten en diensten van GEMMA zodanig vertalen dat ze geschikt zijn voor hun specifieke situatie. De GEMMA bestaat uit een set van architectuurprincipes, een bedrijfsarchitectuur en een informatie- en applicatiearchitectuur.

Bij de uitwerking van de referentiearchtiectuur rondom het werken met API’s worden diverse aspecten van de GEMMA opnieuw bekeken en daar waar nodig aangepast of aangevuld. Alle lagen van de GEMMA worden daarbij onder de loupe genomen, van de uitgangspunten en architectuurprincipes van de GEMMA tot de benodigde technische infrastructuur.

De [uitwerking van aanpassingen aan de GEMMA](./uitwerking/gemma/index.md) zijn hier te vinden.

## Gemeentelijke (best) practices
Diverse gemeenten maken al gebruik van API's en hebben voor het werken met deze API's vaak al een lokale inrichting van informatiesystemen gerealiseerd. Vanuit het project worden deze (best) practices verzameld. Doel van het verzamelen van deze bestaande practices is  een beeld krijgen van de wijze waarop gemeenten op dit moment invulling geven aan het (veilig) werken met API's. De practices die verzameld worden geven input voor de uitwerking van de referentiearchitectuur, de meest gerede implementatiescenario's en implementatiehandreikingen.

De verzamelde practices zijn [hier](./uitwerking/practices/index.md) te vinden.

## Terminologie
Binnen de uitwerking van de verschillende deliverables worden diverse vaktermen en begrippen gebruikt. Een verklaring van deze termen en begrippen is [hier](./uitwerking/terminologie/index.md) te vinden.

